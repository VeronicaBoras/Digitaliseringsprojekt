IKFF:s Upplysningskurser 1926–1930
Under mellankrigstiden arrangerade Internationella Kvinnoförbundet för Fred och Frihet (IKFF) en rad upplysningskurser runt om i Sverige. Kurserna omhandlade frågor om fred/krig, kvinnors politiska organisering, och aktuella samhällsfrågor. Vi vet inte hur många kurser de gjorde eller hur många deltagare de hade, men affischerna som annonserade dem ger oss idag en inblick i både dåtidens idéklimat och IKFF:s engagemang.

Vi har skapat denna webbplats i syfte att bevara och tillgängliggöra fyra sådana affischer från perioden 1926–1930. Projektet har genomförts som en del av kursen Digitalisering för bevarande och tillgänglighet, som ges inom ramen för masterprogrammet i Biblioteks- och informationsvetenskap vid Högskolan i Borås. Arbetet har skett i samarbete med KvinnSam vid Göteborgs universitetsbibliotek. Det är i KvinnSams samlingar som affischerna bevaras.

Vi är mycket tacksamma för att vi fick jobba med materialet och hoppas att vårt arbete kan bidra till att synliggöra ett stycke kvinno- och fredshistoria – och inspirera till fortsatt forskning och engagemang.

Nanna Meyer/ Ellinor Sjöblom/ Veronica Zander/ Kateryna Virko